## Oefening 1

Maak een formulier waarin de gebruiker een gebruikersnaam en wachtwoord kan invoeren. Baseer je op het onderstaande voorbeeld.

- Zorg ervoor dat de inputs van het juiste type zijn.
- Voorzie elk type input van een label en zorg ervoor dat deze gelinkt zijn.
- Zet een container rond de header en het formulier en zorg ervoor dat deze een witte achtergrondkleur krijgt. Voorzie hierop ook een padding van 1rem verticaal en 5rem horizontaal.
- Zorg ervoor dat de labels en de inputs de volledige breedte innemen.
  > **TIP** - inputs en labels zijn _by default_ inline-elementen. Pas dit aan met CSS.
- Geef elke input een gepaste placeholder value.
- Geef het formulier een header met een logo en een titeltje. Je kunt [LogoIpsum](https://logoipsum.com/) gebruiken om een willekeurig logootje te linken. Zorg ervoor dat deze verticaal uitgelijnd zijn.
- Zorg ervoor dat de button en de inputs een mooie opmaak krijgen:
  - Voorzie een padding van 0.5rem.
  - Voorzie een 2px volle zwarte border met een border-radius van 7px.
  - Wanneer de gebruiker over de input of button hovert en wanneer de focus in de input staat, moet de input een paarse outline krijgen. Zorg voor dezelfde border-radius als de gewone border.
